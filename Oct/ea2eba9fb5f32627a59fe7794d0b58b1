Een van die afdelingswenners van die Spel­ling Bee, Ashlin Goliath, in aksie agter die mikrofoon. Foto: Higgo Jacobs Jay-Leesha Manewil Eugh Schoeman. Deur Higgo Jacobs
DIE Spelling Bee-kompetisie wat vanjaar die tiende keer deur die streek­kantoor van die Wes-Kaap Onderwysdepar­tement (WKOD) op Oudts­hoorn aangebied is, maak volgens die organi­- seerders ’n groot verskil aan die spelvaardighede van leerders. Die Spelling Bee word jaarliks in samewerking en met die ondersteuning van die Oudtshoorn Munisipaliteit aangebied. Die algehele laerskole-wenner vanjaar was Jay-Leesha Manewil van Sacred Heart RK Primêr wat ook die graad 6-afdeling gewen het, en die algehele hoërskole-wenner Eugh Schoeman, graad 8-leerder van Langenhoven Gimnasium. Sacred Heart Primêr op Oudtshoorn se leerders het drie van die vier laerskole-afdelings gewen! Ander leerders van die skool wat koning gekraai het, was Ashlin Goliath (graad 5) en Faithlyn Hendriks (graad 7). Die Laerskool Laurus se Luke Marais was die graad 4-wenner. Die ander hoërskole-wenners was Elriechan Louw van Dysselsdorp Sekondêr (graad 9), Dane Damons van die Hoërskool Uniondale (graad 10) en Nikita du Plessis van Gimnasium (graad 11). • Wilna Frances, ad­vi­seur vir leeronder­steu­­ning by die streekkantoor wat die projek koördineer, sê al die skole in Oudts­hoorn en in kringe 5 en 6 is ge­nooi om vanjaar deel te neem. 19 primêre en se­kondêre skole van so ver as Haar­lem en Union­dale in die Lang­kloof het van­jaar deelgeneem. El­ke skool kon een leerder in elke graad vanaf graad 4 inskryf. “Die doel van die pro­- jek is om die ge­let­terd­heid­heidsvlakke van leer­ders te verbeter, maar daar is ook baie ander vaardighede soos optrede voor ’n gehoor, luistervaardighede, die kor­rekte gebruik van ’n mikrofoon, ensovoorts wat aandag geniet,” sê Frances. Die kompetisie toets leerders se vaardighede om korrek in Afrikaans en Engels te kan spel. Daar is ’n afdeling waarin hulle ­woorde moet spel waarvoor hulle kon voorberei, maar ook ’n onvoorbereide afdeling. Volgens Francis wat van die eerste dag af by die projek betrokke was, kan die resultate van die Spelling Bee reeds by skole gesien word. Sacred Heart en Langenhoven Gimnasium is aangewys as die wenners in onderskeidelik die laerskole- en hoërskole-afdeling.