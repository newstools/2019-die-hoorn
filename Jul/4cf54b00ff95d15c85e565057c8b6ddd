DIE EFF het nie met die DA-burgemeester op Oudtshoorn gesprek gevoer of onderhandel oor werksge- leenthede of ’n posisie op die bur­germeesterskomitee soos die ANC verlede week in ’n persverklaring beweer het nie. So sê Diswayne Maarman, EFF-raadslid van Oudtshoorn. Volgens Maarman het die EFF wel by die vorige raadsvergadering die DA-voorstel gesteun om die munisipale bestuurder, Allen Paulse, voorlopig te skors, hangende ’n ondersoek, maar het die party nie met bur­gemeester Colan Sylvester oor ’n ooreenkoms tussen die DA en EFF gepraat het nie. Die ANC het in hul verklaring gesê die EFF het bevestig hulle het ge­sprek gevoer met Sylvester en dat hy aangedui het hy kan nie vir die EFF ’n posisie op die burgemeesterskomitee aanbied nie, maar wel werksgeleenthede.