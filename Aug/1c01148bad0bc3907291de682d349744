Deur Garnett Wicomb
’N MAN van Dysselsdorp wat na sy skuldigbevinding op twee klagtes van verkragting op pad na die selle uitgeroep het dat dit “belaglik” is, is in die Oudts­hoorn Streekhof vir 20 jaar tronk toe ge­stuur. Die 30-jarige Justin Botha is daaraan skuldig bevind dat hy op 31 Mei 2018 sonder ’n 27-jarige vrou se toestemming met haar gemeenskap gehad het. Botha het onskuldig gepleit. Sy weergawe is egter deur streeklanddros Daniel Boks as vals en leuenagtig verwerp. Botha het onderweg na die selle hardop gesê dat die landdros se bevinding belaglik is. Botha het lewenslange gevangenistraf in die gesig gestaar. Die hof het egter bevind dat daar wel wesenlike en dwingende omstandighede bestaan het om daarvan af te wyk.