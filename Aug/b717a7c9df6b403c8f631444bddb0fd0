• Volstruisvere: Die nuwe maatskappy moet ten minste 40% van sy slagvolstruise se vere jaarliks op tender beskikbaar stel sodat vere steeeds beskikbaar sal wees vir derdepartye soos Lewitton Industrial CC, Rancho Las Plumas en die Opsa Groep wat vere wil aankoop. Volstruisboere wat hul volstruise na die slagpale bring, moet ook toegelaat word om die vere te behou as hulle wil. •  Volstruisvleis:  Die nuwe maatskappy moet ‘n sekere hoeveelheid van sy volstruisvleis vir die plaaslike Suid-Afrikaanse mark beskikbaar stel. Die hoeveelheid is nie bekend gemaak nie. • Toegang tot abattoirs en looierye: Die nuwe maatskappy moet sy abattoirs en looierye – indien daar kapasiteit is –  teen regverdige terme aan ander partye beskikbaar stel. • Huidige kontrakte van Mosstrich met Buffelskom Boerdery en Ostriland word voortgesit, onderhewig aan ‘n kennisperiode van 24 maande deur enige van die partye.