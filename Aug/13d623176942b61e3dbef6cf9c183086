■ Aan die skrywer van die sms oor rook voor ingange in Die Hoorn van 25 Julie, net die volgende: Ek is nie ’n roker nie, maar het niks daarteen nie. Wat egter van drankmisbruik wat moord, motorongelukke, skeisake, aanrandings, kindermolestering ens ver­oorsaak? Tree eerder strenger op teen drankmisbruik. Geheelonthouer ■ Kan skole, besighede, organisasies ens asb inwoners van Oudtshoorn oplei oor wanneer voetgangers oor ’n verkeers­lig mag stap en wanneer nie. Dit wil voorkom of die meeste mense regtig glad nie weet nie. Keer op keer loop mense voor my voertuig in op die oomblik wat die rooi lig vir my groen slaan en ek wil wegtrek. ■ Elke dag hoor jy oor die radio hoe effektief die amptenare van George se wetstoepassing die bylaws wat oa storting van vullis, afvuur van vuur-werke en rondloop van honde suksesvol toepas. In Oudtshoorn word die enforcement officials gebruik om verkeersmanne se werk te doen. ■ Hahahaha ek het nou kliphard geskaterlag oor Jos de Villiers se skrywe oor padgebruikers (misbruikers). Jy het dit uitstekend opgesom. Dankie vir die lekker lag. (Selfs al moet mens dit eintlik ernstig opneem.) Charlene ■ Lyk my die winter begin nou eers in die Klein Karoo. En boonop is dit ’n winter van droogte, amper sonder enige reën. ■ Ek sien ook elke dag mense soos die waaroor Jos de Villiers verlede week in Die Hoorn geskryf het. En hoewel hy my lekker laat lag het, hoop ek ook dit wat hy geskryf het, maak mense wakker oor hul gevaarlike padmaniere. Mag diegene met die karre wat bewe van die harde musiek ook asseblief begin om aan ander inwoners van die dorp se oordromme te dink