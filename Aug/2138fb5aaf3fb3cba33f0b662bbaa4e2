Harley Davidson-motorfietsgeesdriftiges van die Breede River Hog Chapter het die inwoners van Helen Bellinganhof op Oudtshoorn verlede Vrydag bederf met kolwyntjies en warm drinkgoed, terwyl die braafste inwoners ook die geleentheid gekry het vir ’n kort rit agterop die kragtige ysterperde op die ouetehuis te terrein. Hier geniet Jean Moir (92) haar rit agterop die motorfiets van Liesl Strauss. Dié besoek van dié Harley-klub is ’n jaarlikse instelling. Daar word ook elke jaar deur die klub fondse ingesamel om items op die ouetehuis se wenslysie aan te koop. Foto verskaf