Beandré Botha (links) is Dysselsdorp Ran-gers se Speler van die Jaar. By hom is Mandimakhle Matika van die Departement Kultuur en Sport. Foto verskaf Deur Higgo Jacobs
DIE Rangers Rugbyklub van Dysselsdorp het tydens die klub se 40ste jaarlikse prysuitdelingsfunksie op Saterdag, 8 Desember, op Dysselsdorp verskeie van sy spelers en beamptes op gepaste wyse vereer. Die gasspreker by die geleentheid was Mandimakhle Matika van die Departement Kultuursake en Sport. “Julle kan trots wees op die manier waarop jul bestuur besig is om die klub met uitstekende administrasie uit te bou en julle moet nooit dat omstandighede jul drome kortwiek nie,” het Matka aan die spelers gesê. Die klub het tydens die 2018-seisoen slegs 4 van sy 17 wedstryde verloor en 80 drieë gedruk. Dysselsdorp is die seweskampioene van die Karoo­streek asook die B-liga kampioene van die streek. Die klub was ook die naaswenners in die A-liga van die Karoostreek. Die voorsitter van die klub, Andries Jacobs, het die klub se suksesse aan drie belangrike faktore toege-skryf, naamlik die bestuur, toegewy-de spelers en sy lojale ondersteuners. Die veelsydige speler Beandre Botha (21) is tydens die glansfunksie as die klub se Sportman van die Jaar aangewys.
Die agterspeler Shavandre Lewis (19) is aangewys as die klub se Belowende Jong Speler van die Jaar, die Sewesspeler van die Jaar, asook die Spelers se Speler van die Jaar. Die pryswenners van die A-span is Andre Fredericks, Beste Voorspeler, Donnie Makonie, meeste drieë die seisoen, Eric Campher, meeste drieë deur ’n voorspeler asook die afrigter se Speler van die Seisoen, en Daves-tine Esau, Speler wat die meeste punte die seisoen aangeteken het. Die pryswenners van die B-span is Arnold Claasen (afrigter) uitmunten-de prestasie, Onivagho de Jongh, Nuweling van die Seisoen, Darryl de Villiers, speler wat die meeste ont-wikkel het en meeste drieë deur ’n voorspeler, Chris Jaftha, Mees Toe­gewyde Speler, Chris Prins, Beste Voorspeler, en Danielo Antonie, Bes-te Agterspeler en meeste punte. Volgens die hoofafrigter begin die klub se amptelike oefeninge op 15 Januarie 2019 en is nuwe lede altyd welkom om by die klub aan te sluit.