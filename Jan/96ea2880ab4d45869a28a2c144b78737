Kerrighan Aries Deur Higgo Jacobs
KERRIGHAN ARIES, graad 12-leerder van die Hoërskool Oudtshoorn, is op Sondag, 6 Januarie, as Wes-Kaap se junior padfietskampioen gekroon. Dit volg nadat hy die 111km-ren tydens die Wes-Kaapse Padfietskampioenskap van 5 tot 6 Januarie gewen het. Sedert Desember 2018 het Aries aan verskeie renne deelgeneem en oral sy staal as fietsryer getoon. Tydens die Nasionale Baanfietskampioenskap in Belville van 11 tot 15 Desember het hy ’n silwer medalje gewen. Op 16 Desember 2018 is hy tydens die Bestmed Klein Karoo Straatmyl op Oudtshoorn as die 2018 junior kampioen gekroon.