Deur Higgo Jacobs
Ockie Horowitz het Saterdag die nuwe jaar met goeie gholf begin en 43 punte aangeteken in Oudts­hoorn Gholfklub se individuele stableford kompetisie. Pieter Swanepoel was tweede met 41 punte, gevolg deur Llewellyn Rheeder met 39 punte.
Rudi Mortlock en Viviers Strauss was met 38 punte op ’n uittel onderskeidelik vierde en vyfde. Horowitz het ook die boerpot gewen. Verskeie spogtwees is aangeteken. Op die 12de putjie het Niel Truter, Louis Fourie (jr), Rheeder, Swanepoel en Deon Barnard die balletjie met twee houe ingerol. Anecia Badenhorst het dit op die 8ste gedoen.