Deur Liesel le Roux
OUDTSHOORNIETE het nog net tot volgende Vrydag, 15 Februarie, die geleentheid om week­kaart­jies vir vanjaar se 25ste KKNK teen ’n spsiale winskoopprys van slegs R200 koop! Dié aanbod geld slegs vir Oudts­hoorniete. Dié goedkoop weekkaartjie is by die KKNK-kantoor by Arbeidsgenot in Jan van Riebeeckweg, Oudtshoorn te koop. Dit maak vanjaar se kwart­eeufees toeganklik vir inwoners vir slegs sowat R28 per dag! Vanjaar se fees duur sewe dae en die Kuierbuurt­kaartjie se amptelike prys is R300. Dié kaartjie gee toegang tot ses ope­lug­aandkonserte, en ook tot die kunsmarkte, kosstalletjies, Speelbos, Lip­lekker en die Castle Lager-verhoog.