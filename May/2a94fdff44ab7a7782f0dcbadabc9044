Tertius Bothma (naaslinks) en Heirich Frylinck (naasregs) was Saterdag die wenners van die Oudtshoorn Vaardigheidskool se geborgde gholfdag. By hulle is Paul Stroebel (links), klubkaptein, en Gavin Block, hoof van die Vaardigheidskool. Foto: Higgo Jacobs Deur Higgo Jacobs
ALTESAME 48 spelers het Saterdag afgeslaan vir die eerste gholfdag wat met groot sukses deur die Oudtshoorn Vaardigheidskool op die plaaslike gholfbaan aangebied is. Tertius Bothma en Heinrich Frylinck was met 48 punte die wenners van die 4 BBB-stablefordgholfdag. J Landman en H Calitz, ook met 48 punte, was op ’n uittel tweede. Francois Verwey en FJ Pretorius was derde met 46 punte en J Terblanche en J Meyer op ’n uittel (46) vierde. M Pienaar en H Pienaar het met 45 punte vyfde geëindig. Bothma het op die 8ste putjie die naaste aan die pen geslaan en Garth Matthews op die 15de. Frylinck het die langste dryf op die 7de putjie ge­slaan. Gavin Block, hoof van die Oudts­hoorn Vaardigheidskool, het tydens die prysuitdeling sy tevredenheid met die verloop van die gholfdag uitgespreek en almal bedank wat die skool ondersteun. “Ons skool is gewoond daaraan dat ons klein begin. Hoewel daar nie vandag so baie spelers gespeel het nie, is ons beslis volgende jaar terug om dit groter te maak,” het hy gesê. Spelers en genooide gaste het Saterdagaand by Turnberry Boutique Hotel wat die hoofborg van die dag was, vir ’n heerlike ete aangesit.